 

ET SUPERNA MEDITANDI. 7

virga pravos mores aufert a discipulo, sic inimici et malefactores
suis conviciis et iniquitatibus purgant et emundant si quid
maculosum est in pacienti religioso, et sicut discipulus merito
virge non irascitur, sed eam aliquociens iussu magistri osculatur,
sic inimicus nullatenus est odiendus, sed iussu summi magistri
Iesu Christi velut spiritualis adiutor in osculo pacis est diligendus,
(144a) unde est illud “diligite inimicos vestros et benefacite
hiis qui oderunt vos etc.’' 1 Si enim amici, qui victum, vestitum
et cetera necessaria corpori voluntarie preparant, non immerito
sunt diligendi, quomodo putas inimici et malefactores qui
pacientiam et cetera spiritalia carismata ad salutem anime
spectantia sedule aministrant‚ toto cordis affectu sunt
amplectendi? Felix es si hec intelligis, quoniam ab omnibus
inimicorum persecutionibus illesa pacifice requiescis. Quinto:
quia per hec similis Deo efficeris, qui dicit, “ si diligitis amicos
vestros tantum, quid amplius facietis? Nonne ethnici et
publicani hoc faciunt ?”2 Ac si dicat, qui diligentes se tantum
diligunt, debitum quod accepisse videntur, reddunt, aut per hoc
meritum nullum aut minimum acquirunt, sed ethnicis, id est
paganis similes existunt. Qui vero cum amicis diligunt et
inimicos Deo assimilantur, “qui solem suum oriri facit super
bonos et malos, et pluit super iustos et iniustos.''3 Certe vides
quantum prodest amici in Deum et inimici propter Deum
dilectio, per quam assimilatur Deo. 4 Nulla enim est comparatio
Deo assimilari et pagano, propter quod noli tantummodo diligere
amicum ne similis ethnico efficiaris, sed cum amico dilige
inimicum (144b) ut Deo assimileris, et eius filia dici et esse
merearis. Ipse enim dicit, “ diligite inimicos vestros ete. ut
sitis filii patris vestri, qui est in celis.''5 Si ergo talis es, aut
esse desideras, tanquam filia diligenter audi patrem tuum
celestem multis modis electis suis loquentem.

DE QUADRIFARIA LOCUTIONE DEI. CAPITULUM 1111.

Loquitur autem Deus quatuor modis, scilicet per flagella,
per prelatos, per predicatores et sanctas scripturas et per

1 Matt. V 44.

²² Matt. V ⁴²⁶,4⁷.

³ Matt. V ¹²⁵.

⁴²Aug. Ennar. in Psalm. XCIX § v, Migne, P.L. XXXVII 1²⁷4: Tract. de
Statu Virtutum, Migne, P.L. CLXXXIV ⁸⁰⁹.

⁵ Matt. v ⁴¹4.

