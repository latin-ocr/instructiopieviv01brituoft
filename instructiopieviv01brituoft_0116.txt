10

20

30

35

96 INSTRUCTIO PIE VIVENDI

DE BENEFICIIS DIVINIS. CAPITULUM LVIII.

Cum autem huic tam delectabili et beate contemplationi
dulciter es intenta, affectuose recogitare debes beneficia divina
multis modis abundantissime et pluries tibi collata. Primo:
scilicet ipsius inestimabilem bonitatem nullius egentem et
tamen omnia visibilia et invisibilia creantem. Non enim ea que
sunt creavit ut eis indigeret, sed ut rationabiles creaturas, per
suam ineffabilem bonitatem, beate visionis ipsius participes
efficeret et capaces. In hoc ergo manifeste apparet quod nostram
utilitatem, non suum commodum nos creando quesivit, ac per
hoc se summum bonum esse demonstravit. Si enim nostri
indiguisset, nos creando tantam bonitatem quam nunc exhibuit
non demonstrasset. Quomodo putas hec bonitas in se ipsa est
incomprehensibilis, que tam ineffabilis est in creaturis? Que
ergo inter tam dignas creaturas gloriam eternam et beatam Dei
visionem percepturas, te creatam agnoscis, nunquam immemor
fias tante bonitatis, sed ad gratiarum actiones referendas de die
in diem renoveris. Secundo: si tanta bonitas est in tui (220a)
creatione, quanto putas esse dinoscitur in recreatione? Ibi
enim tantum dixit et facta es, hic autem fecit, mira inaudita
sustinuit, indigna audivit ut recrearet. Quas autem gratiarum
actiones referre ei valebis, qui tot tormenta et angustias pro
salute tua dignatus est pati ? Tercio : quanto bonitas fuit quod
te inter Christianos et maxime de Christianis ipsum timentibus
nasci voluit? Si enim inter paganos aut Iudeos nata esseS,
forsitan similis eis per omnia fuisses: ut ergo videre potes, hec
non est parvi pendenda, sed cum magna veneratione amplectenda.
Quarto 2 quia magna bonitas eius fuit, quod te in peccatis tuis
tam patienter sustinuit, et ad penitentiam tam longanimiter
expectavit. Quinto: quia a multis peccatis te liberavit, in
quibus lapsa fuisses, nisi per bonitatem te conservasset. Sexto t
quia peccata te odire fecit, et per suam bonitatem ad amorem
suum attraxit. Septimo: quia ad omnia terrena relinquenda
te inspiravit, et ad talem ordinem te adduxit per suam bonitatem.
Octavo : quia per suam bonitatem in ordine te talem esse voluit,
ut rebus temporalibus non multum onerareris. Nono Î¹ quia per
suam bonitatem sufficientes gratias tibi dedit, per quas circa
ipsum (22ob) pacifice possis versari. Decimo: quia per suam
bonitatem infirmitates et alia incommoda tibi contulit, per que

