10

15

30

78 INSTRUCTIO PIE VIVENDI

admonende : indisciplinate autem et rebelles acribusl verberibus
aut verbis austerioribus sunt corripiende. Penitentie namque
secundum excessus et merita singularum sunt iniungende,
scilicet ut superbe humilientur, et si necesse fuerit, ultime
omnium constituantur: murmurose in silentio ponantur, vage
et dissolute in claustro teneantur, ambitiose officiis priventur,
gulose ieiuniis affligantur et rebelles acribus1 verberibus aut levi
culpa puniantur, curiose et familiaritates nimias queritantes a
colloquiis et licentia exeundi omnimodis abscidantur, et omnes
alie secundum modum et meritum operum et morum suorum
custodiantur. Prelatus quoque benevolus, qui non suum
commodum sed solummodo (204a) salutem animarum querit et
Deo veraciter placere desiderat ad religionem et disciplinam in
conventu reformandam, nutriendam et conservandam nullo
modo melius, ut michi videtur proficit, quam ut virtuosos
circumspectos et timoratos honoret et diligat, et eos ad sua
consilia semper advocet ac circa se teneat, et secum assidue
ducat, atque in officiis suis et super omnia bona monasterii
sublevet et constituat, vagos autem murmuriosos et inordinatos
in claustro sub disciplina degere permittat, et si hoc forsitan
impatienter ferunt et quandoque perturbantur, audiant quia
melius est ut se solos corrodant, quam ceteri eorum pravis
moribus et verbis corrumpantur. Similiter e contrario nullo
modo citius religio et disciplina confunditur quam ut veraces et
prudentes despiciantur, et blandientes ac insipientes proponantur.
Propterea ut sapiens fias, semper solicite devites hec, unde alie
merito culpantur, et facere studeas hec unde cetere digne
laudantur.

DE REFECTORIO. CAPITULUM XLIIII.

Refectorium non nimis aut cito aut tarde ingrediaris, tamen
melius est ut presidentem prevenias quam ab ipsa preveniaris.
Coram te nichil unquam quod manduces comporta, sed ut
sobriam te ostendas, hiis que communiter (204b) apponuntur,
esto contenta. Comedendo etiarn oculos non circumferas, nec
comedentes vel pitancias, cum alicui deferuntur, quasi con—
ducendo, respicias : hec sunt indicia vacue et instabilis monialis,
atque pitancias plurimum affectantis. Sit quoque auris magis

¹ Mu. acris

