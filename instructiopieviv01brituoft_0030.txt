10

20

30

10 IN STRUCTIO PIE VIVENDI

tue fragilitatis egressa non fueris, sed vilitatem tue conditionis
intente oculis cordis aspexeris et iugiter in vera humilitate te
tenueris, de luto et sterquilinio tuo preciosissimum aurum facis,
aurum inquam delectabile (146b) et gloriosum, atque angelicis
manibus in celesti thesauro deportandum et recondendum.
Hoc itaque diligenter intelligendo humiliare sub potenti manu
Dei, ut te exaltet in die visitationis, quia omnis qui humiliatus
fuerit, erit in gloria. 1 Ad occidentem etiam vide, considerando
solicite finem tuum, qualis tunc es futura, quam horribilis, quam
pallida cum oculi claudentur, et aures auditu privabuntur, et
nares retrahentur, OS, lingua, guttur suis officiis destituentur.
Manus non palpabunt, pedes non ambulabunt, denique totum
corpus, velut truncus emortuus et cadaver fetens et putridum
ab omnibus caris proximis et notis relinquitur, et subtus terram,
ne ipsum aer eo corrumpatur, citissime abscondetur atque
devorandum vermibus proiicietur. Si hec intento oculo cordis
instanter considerare volueris, ab omnibus peccatis et terrenis
ac temporalibus rebus de facile abstinebis. Ad aquilonem
quoque vide, penas inferni assidue considerando,luctum eternum,
tenebras densissimas, frigus intolerabile, atroces vultus demonum,
bestias et serpentes incessanter corrodentes, vermem non
morientem,2 ignem non extinguentem et cetera inenarrabilia
tormenta sine inter-(147a)-missione meditando. Ibi3 enim
erit mors sine morte, finis sine fine. Ibi nec qui torquet fatigatur,
nec qui torquetur moritur. Ibi desiderabunt mori dampnati,
et fugiet mors ab eis.4 Ibi erit luctus et fletus intolerabilis et
stridor dentium⁵ amarissimus et inenarrabilis. Time et con-
tremisce semper talia, et quantiscunque virtutibus et gratiis
replearis, nunquam secura esto. Si enim aliquem gratiam
accepisti, time ne indigne opereris ex ea, sed si subtracta fuerit, time
tanquam mox casura: si vero denuo redierit, time ne iterum perdas
et deterius contingat6 tibi. Felix es si hoc triplici timore fueris
repleta, quia nunquam de te presumes, sed semper eris in timore
perfecta, et beatus homo qui semper est pavidus. Qui autem

1 Luc. X1v 11.

² Is. LXVI ²4.

³ Cf. ξ xxxvm: Greg. Moral. 1x§ 100. Migne, P.L. Lxxv ⁹¹⁵.
4 Apoc. rx ⁶.

⁵ Matr. vm ¹² et al.

6Ιοεηι. ν ¹⁴.

