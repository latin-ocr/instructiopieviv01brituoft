10

2 O

30

35

94 IN sTRUCTlo PIE VIVENDI

merebitur inebriari. O vere beata et merito veneranda, quae—
cunque es illa anima que sic ad hec preciosissima foramina
dulciter et abundanter bibendo incessanter inebriaris certe velis
nolis, oportet ut ebrio carnali per omnia spiritualiter assimileris.
Ebrius namque quandoque plorat, et tu lacrimis devotionis
perfundaris. Ebrius gaudet, et tu gratanter in Domino
iocunderis. Ebrius cantat, et tu iubilo cordis spiritualiter
delecteris. Ebrius ridet, et tu risu celesti replearis. Ebrius
se divitem putat, et tu diviciis (218a) supernis perfruaris. Ebrius
frequenter in lutum cadit, et tu in consideratione celestium te
in luto versari ingemisce, quamdiu in hoc corpore detineris.
Ebrius sustinetur ne cadat, et tu super dilectum tuum innitaris.
Ebrius ducitur ne erret, et tu spiritum sanctum sequaris.
Ebrius nichil retinet, et tu tota in Deum proiicaris. Ebrius
multum loquitur, et tu divina laude incessanter implearis.
Ebrius extra se est, et tu tota in Deum perfundaris. Ebrius
litigat, et tu contendas ut in veram gloriam ingrediaris. Ebrius
nichil timet, et tu iacturam presentem non verearis. Ebrius
quandoque non potest loqui, et tu feliciter celestibus repleta de
terrenis elinguis efficiaris. Ebrius se potentem putat, et tu te
reginam celi esse glorieris Ebrius saltat et tripudiat et tu de
virtute in virtutem salta, et iubilo mentis tripudia in iocunda
contemplatione tui creatoris. Ebrius libenter dormit, et tu,
sensibus corporis soporatis,1 inter amplexus sponsi tui felici
somno delectabiliter fovearis. Hiis autem omnibus multo
amplius sapiendo et gustando valebis edoceri, quam scripto seu
verbo possit innotescere vel effari.

DE VIRGINIBUS ET ESSENTIA DEI. CAPITULUM LVII.
(218b) Beatis ergo virginibus te intentissime iungas, scilicet

gloriose Marie Dei Genetrici‚ Marie Magdalene, Agathe, Agneti,
Katherine et omnibus que sponsum suum tarn ardenter
dilexerunt et diligunt quod ab ipso nullatenus recedunt, sed
eum sequuntur quocunque ierit, cantantes “ canticum novum ”2
quod nemo alter cantandum accepit, has, inquam, supplex exora
ut tibi suis meritis et precibus obtineant sic circa humanitatem
eius meditari, quod cum ipsis ad contemplandam suam beatam
divinitatem tota devotione mentis ¹ascendere merearis, illam,

¹ Ms: soporatus
² Apoc. V⁹.

