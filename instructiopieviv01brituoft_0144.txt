10

15

20

25

30

35

122 INSTRUCTIO PIE VIVENDI

ort co tuitfir co luaith: ma do inntodhar do ghrasa chugad
co mua, bith egla a millti aris ort agus co ticfaidh duit ni budh
mhesa. Agus bith a fhis agad corob conaich beidhir, ma 'cai
arnad linadh ona tri h-egla so, oir is beannuighthe in ti bhis
eglach do ghreas, or gibe‘ aga fuil inntind chruaidh, tuitigh
se lena olc agus lena dhiomas a n-aigen ifrinn. Fech anuis
budh dhes ag smuaineadh dellrughadh fhlaithemhnais Dhe
agus a ghairdeachais. Agus smuain do shir in sith agus in
ciunas agus in conach agus in gairdeachas ata ag muinntir
thoghaidhe Dhe. Da feachair so co friochnumhach o sheicreid-
runda in chroidhi, is doigh lium co rachair do reir do spioraide
ghradhmhaire sein at inntinn co h-iomlan do reir na mbriathra
so, quam dilecta tabernacula1 tua, Domine virtutum ε concupiscit
et deficit anima mea in atria Domini .i. aThighearna na subhailci‚
is mor is intsanntaidhi do thabernacuil, gurob aire sin do
shanntaidh m’anumsa aitreabhadh maille rit, amhail adeir
in salm, quam magna multitudo dulcedinis tue, Domine, quam
abscondisti timentibus te .i. is mor do bhinnesaibh2 examhla
do fholchas, a Thighearna, fa chomhair na droingi ara fui] t’egla
dhileas, amhail dhearbhas in faidh in tan adeir, quando3 (43a2)
veniam et apparebo4 ante faciem Dei .i.⁵ budh fhollas damhsa
in ghloir so in tan rachad⁵ a fiadhnaisi aighthi in Tighearna.
Bith a dheimhin5 agad da tinnsgnair t'inntinn co duthrachtach
is na neithibh so, na budh trom agus na budh ghruamdha let
me‘id treighenais, na tromdhacht shilens, na fad-fhuirechrais,
na pian, na tarcuisne, na riaghla da troma da cuirfidhthear
ort, oir budh dheimhin let a fiadhnaisi na gloire ata agad, corob
a n-aisgidh uili fhuarais hi. Or leghtar ar Iacob mac Ysac
co raibhi seacht mbliadhna a' modhsaine do chinn Racel
d’fhaghbhail ona tuistighibh‚ agus do conncas don ghradh
sin ina aimsir ro-ghirr. O do conncas don duine a fhuair se do
thes agus d'fhuacht agus do shaethar imarcrach ina laithibh
ro-gherra ar son mna so-thruaillighthi, cidh fa cuirfidh aen
neach a suim doghraing da h-airdi0 ag rochtain chum na gloiri
suainmhighi do-thruaillighthi? Cainidh na peacaigh anois na

¹ ΜΞ. in tabernacola . . . . concuscit

² Ms. dobinnesaibh

³ MS, quando quando

¹² Ms. apparepo

⁵ Imperfect owing to cutting the edge of the folio.
⁸ Ms. dahahairdi

