01

10

20

25

30

12 INSTRUCTIO PIE VIVENDI

nunquam de duris laboribus sive de longo tempore, quamvis
multis diebus vixeris, cor tuum contristabitur, quia nullus labor
durus, nullum tempus longum et nulli dies, quamvis longissimi
multi debent videri, quibus gloria eterne felicitatis acquiratur.
Felix es si ex hiis quatuor tibi crucem componas, in qua
immobiliter affixa intento oculo cordis semper ista consideres, ut
per ea te ab omnibus viciis illibatam custodias, ponendo scilicet
inferius orientem, id est nativitatem tuam te veraciter humiliando,
a dextris occidentem, id est tuum finem cuncta despiciendo, a
sinistris aquilonem, id est penas inferni eas sine intermissione
pertimescendo, et superius meridiem, id est gloriam eternam
eam toto cordis affectu desiderando. (148b) In hac cruce
secure requiesce, huic firmiter te confige, quia quacunque parte
versa fueris, semper prospicies unde merito edificeris, propter
quod ardenti animo dicere poteris Domino, “confige timore
tuo carnes meas: a iudiciis enim tuis timui.''1 Si sic vivendo
oculos cordis aperueris, non solummodo dicetur tibi, “ vide,”²
sed etiam, “inclina aurem tuam '' 2 scilicet obedientie.

DE TRIPLICI OBEDIENTIA. CAPITULUM VI.

Inclina ergo aurern tuam, 2 scilicet ad veram obedientiam, non
ad falcem decipientem, id est non ad oculum obediendo, tanquam
hominibus placendO, neque inter illud vel illud preceptum
discernendO, aut quid, quare, aut quomodo precipiatur
discutiendo, sive precipientem dedignanter contempnendo: non
etiam tepide, non tarde, non pigre, non invite, non murmurando,
sive contradicendo, vel dedignanter id quod precipitur faciendo,
quia pro tali obedientia nulla sequitur merces aut retributio,
sed pena eterna, si non sequatur condigna satisfactio. Tu vero
ad omnia que tibi imperantur semper esto parata, et prelatis
tuis tanquam Deo humiliter et benigne, dulciter et studiose,
hilariter et voluntarie, festinanter et attente, (149a) reverenter
et devote obedire procura. Ipse enim dicit, “ qui vos audit,
me audit, et qui vos spernit, me spernit ”³ et “in auditu auris
obedivit michi,”4 id est quam cito audivit tam cito et absque

¹ Ps. cxvm ²²⁰.
² Ps. xmv ¹1.

³ Luc. X ¹⁶.
⁴ Ps. xvn ⁴⁵.

