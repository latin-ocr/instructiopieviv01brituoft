10

25

30

14 IN STRUCTIO PIE VIVENDI

melior est cum per obedientiam ei voluntas superioris copulatur,
ideoque orationes sive servicia que pro vivis et defunctis seu
etiam ea que tibi in confessione vel in capitulo pro peccatis tuis
iniunguntur‚ semper libentius et alacrius dicas quam ea que prius
ex tua sola licet bona voluntate dicebas. “ Melior enim est
obedientia quam victime et auscultare magis quam offerre
adipem arietum,'’1 (15oa) hoc est melius obedire, et hiis, que
iniunguntur, devote aurern cordis tuam inclinare, quam ex sola
voluntate multorum operum devotionem Deo immolare.
Quoniam plus est duas voluntates quarn unam adimplere, quod
sicut dictum est invenitur in bono obediencie que licet prelatis
maxime debeatur miro quo modo plus placet cum inferioribus
exhibetur. Magna namque humilitas est superioribus obedire,
maior equalibus deferre et maxima se minoribus inclinaret2
quod etiam Christus relinquens omnibus exemplum perfecte
adimplevit, “ factus obediens patri usque ad mortem et mortem
crucis.”3 Qui etiarn cum Maria et Ioseph Nazareth descendit
et erat subditus illis‚4 denique ut omnem iusticiam impleret
manibus se Iohannis baptisandum inclinavit. 5 Ut ergo exemplo
ipsius omnem obedientie iusticiam adimpleas, “vade et tu fac
similiter.”6 Subde te itaque superioribus, defer equalibus
et minoribus te inclinato. Si ergo ita obedientie aurem cordis
inclinaveris, ut nichil tibi desit, obliviscere populum tuum et
domum patris tui,⁷ quod quidem fiet si mores et actus atque
sensus carnales, in quibus nata et nutrita es, obliviscaris,
spiritaliter etiam ea commutando, atque ab exterioribus viciis
(150b) solicite te custodiendo, intus in anima veraciter renoveris.
Ut ergo sensus corporis perfecte custodiantur, necesse est ut
cor prius solicite conservetur propter quod Sapiens consulit
dicens, ‘⁴ omni custodia custodi cor tuum, quoniam ex ipso vita
procedit,”⁸ id est in omnium sensuum custodia solicita vera
custodia cordis consistit.

¹1 Reg. xv ²2.

²Dion. Div. Nom. 1V 12-13.
³ Ad Phil. 11 ⁸.

⁴ Luc. 11 ⁵¹.

⁵ Matt. 111 ¹⁵,

⁶ Luc. X ³⁷.

⁷ Ps. XLIV 1¹.

Β Pr‹,v. 1v ²³.

