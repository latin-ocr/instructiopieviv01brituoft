10

20

(1383) PREFACIUNCULA SEQUENTIS OPERIS.

Quoniam in felici captione1 Domini sum reclusus et adinvicem
loqui non valemus, diligenter procuravi quomodo commodius
et salubrius consolemur quam si corporaliter presentes essemus
Si enim aliquando nos pariter adesse liceret, id rarius fieri
oporteret, et forsitan brevius quam alter nostrorum optaret.
Idcirco descripsi tibi hanc brevem sed si iudicas utilem
instructionem pie vivendi et superna meditandi, per quam
non breviter aut rar0, sed quocienscunque volueris aut placueris
loquar tibi 2 in qua diligenter si advertis, poteris invenire quomodo
pacifice circumspecte et obedienter debeas vivere, mores tuos
decenter informare et sensus tam exteriores quam interiores
sapienter custodire, fidem catholicam firmiter tenere, et in
omnibus locis prudenter te habere, beatos celestes spiritus
et omnes sanctos dignanter inquirere, essenciam divinam
contemplari deliciose, de beneficiis tibi a Deo collatis gratiarum
actiones incessanter referre et eternam felicitatem ardenter
desiderare. Hiis ergo spiritualibus colloquiis ad plenum refecta,
corporalem mei presentiam ulterius inquirere noli (138b) quoniam
melius aut efficacius tibi nullatenus possum loqui quam sic,
ut in amore tui dulcissimi sponsi Christi Iesu continue valeas
renovari. Nunc ergo instanter supero tibi ut et tu factis ad
hec respondeas michi, quoniam aut colloquium meum te plurimum
desiderare multociens dixisti ut iam tandem satisfaciam
desiderio tuo, ecce presto sum et dicens tibi.

¹Cf. Keating, Three Shafts of Death, Ed. Atkinson, 611².

