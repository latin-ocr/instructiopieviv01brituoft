10

20

30

35

ET SUPERNA MEDITANDI . 97

in nullo habes materiam superbiendi. Undecimo: quia si
despiceris aut vilipenderis, magna bonitas eius est: gaude quia
habes occasionem humiliandi. Crede michi quod istud tam
magnum beneficium a quolibet Deum timente non inter minora
sed maiora beneficia est reputandum. Huius autem tanti
beneficii Deus per suam ineffabilem bonitatem me participem
esse concessit: fui etenim aliquotiens alicuius potestatis aut
nominis iuxta nomen magnorum, qui sunt in terris, nunc autern
iusto Dei iudicio oblivioni datus sum, tanquam mortuus ad
nichilum redactus atque omni humana consolatione fere
destitutus. “Omnes enim pene amici mei se elongaverunt a
me et proximi mei et noti ac necessarii mei recesserunt a me, et
tanquam alienum et ignotum habuerunt me.”1 Prelatus meus
fere solus michi remansit pro omnibus caris meis. Hec tibi
scribo non quasi de aliquo conquerens, vel aliquem accusans,
sed tanquam Deo pro huius beneficii largitate cotidie, sicut ipse
novit, benedicens et laudans. Nemini enim istud merito est
imputandum: homines namque et caro sunt, non ferrum2 aut
es sive aliud quodlibet metallum, (221a) et certe Deus, qui
semper consolatur abiectos et humiles non despicit, sed contritos
corde et afflictos semper pie consolatur, hoc quod in hominibus
deest per suam bonitatem abundanter supplere et amplius quam
ullus hominum possit me misericorditer confortare non
dedignatur. Hec inquam tibi scribo, non ut in aliquo doleas
aut movearis, sed ut si aliunde te videas haberi despectui vel ab
aliqua carissimarum tuarum pro nichilo aut minimo reputari,
tu in hoc de paupertate mea diteris: quod quidem fiet, si con-
sideratione mei tu constans effecta ad patientiam animeris et
bonitatem Dei salutem anime tue zelantem, atque ab amore
ceterarum abstrahendo ad solius dilectionem, tanquam zelotes
attrahentem tota devotione amplectaris. Maritus enim, qui
sponsam suam ardenter zelatur, nullo modo potest pati ut
alter loquendO, vel nuendo, aut iocando, sive aliquid tale
faciendo ei participetur, sic Deus anime quam perfecte zelatur,
ceteros subtrahit, ut solus a sola amplius diligatur. Quanto
enim quis ad plures dividitur, tanto minus est ei cui totus esse
tenetur. Si ergo sic ab alio despiceris, sponsum tuum

1 Iob XIx15.
²1er. V128. G

