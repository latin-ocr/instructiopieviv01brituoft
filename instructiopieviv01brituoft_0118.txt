10

20

30

35

98 INSTRL'CTIO PIE VIVENDI

singulariter te zelantem dulcius amplectere, aliis omnibus
relictis. (221b) Duodecimo: quia per suam bonitatem vita
eterna tibi est preparata, si in presenti religiose fueris conversata.
Has autem bonitates et hiis similes, quas tibi Dominus fecit et
facit, sicut tu melius nosti incessanter ei regratiando in
orationibus tuis recogitare teneris. Predicte autem et multe
alie quas tibi Dominus fecit et cotidie facit bonitates si placet
ad quatuor reducantur, scilicet creationem, recreationem, in
peccatis conversationem et gloriam celestem. Ex hiis quatuor
lectum suavem et delectabilem tibi componas, in quo dulciter
et iocunde requiescas: quod si feceris de omnibus angustiis et
necessitatibus, quas perferre potueris, nunquam murmurabis
aut in aliquo contristaberis. Similiter de omnibus bonis
operibus, quecunque feceris, nunquam te extolles aut vane
gloriaberis, nam si hoc facere volueris, illa pro bonis aut malis
unquam insurgant respiciendo ad pedes, id est creationem, vel
ad dexteram, id est in peccatis conversationem, aut ad caput,
id est gloriam celestem, necesse est ut statim, velut furnus
evanescendo discedant. Quomodo enim de adversitatibus
contristari, sive de prosperitatibus gloriari poteris, si ad has vel
ad aliquam harum bonitatum diligenter aspexeris ? (222a) Certe
videbis quod nemo in presenti vita pro suo posse tantum possit
facere aut sustinere ut ad eas condigne valeat respondere.

DE GRATIARUM ACTIONE ET
DESIDERIO CELESTIS GLORIE. CAPITULUM LIX.

Igitur tot beneficiis diligenter et intente considerans, pre
nimia admiratione tante bonitatis Dei ad gratiarum actiones
devote referendas gratanter accenderis, et ideo velut parturiens
totis medullis cordis desideranter exclamabis, “ O Piissime
Deus, quid retribuam tibi pro omnibus hiis et aliis innumeris
beneficiis, que tam copiose, tarn gloriose tam magnifice retri-
buisti et cotidie retribuis michi? Domine responde pro me,
quoniam ad hec non possum ‘respondere unum pro mille.’1
Ad tanta namque beneficia michi indigne et peccatrici tam
abundanter collata, nullatenus sufficio condigne respondere, sed
quod michi vel alicui homini est impossibile, tibi soli est
possibile, cui subest cum volueris posse. O misericordissime²

¹ Iob 1x³.
² Bern. Serm. de Div. xxuss, Migne, P.L. C1,xxx111⁵⁹⁸.

