10

30

35

ET SUPERNA MEDITANDI. 79

intenta ad audiendam lectionem, quam venter ad escam
sumendam. Non ibi similiter signa facile facias, nec prior
ad cibum sumendum manus extendas neque posterior eas a
cibo retrahas Noli quoque ibi multum letari sive contristari,
ne de abundantia vel paucitate escarum id facere videaris.
Cum autem pitancia tibi datur vel a presidente mittitur, modice
assurgendo deferenti mediocriter inclina, non nimis profunde,
ne hoc pro desiderio pitancie, nec etiam nimis rigide, ne id ex
despectu facere videaris. Cum autem pitancia tibi datur, non
hylarius gratias referas cum tibi abundanter apponuntur, nec
tristius cum rarius habentur. Si circumis mensas ut aliis
ministres, vel quippiam facias, non leviter aut segniter, sed
mature aut circumspecte te geras.

DE DORMITORIO. CAPITULUM XLV.

Dormitorium semper cum primis ascendas vel descendas et
ante lectum tuum non diu stes, neque diu super ipsum resideas t
honeste autem et pudorate te discalciando et vestes (205a)
circumponendo te colloca, et cum collocata fueris, si dormire
non potes, meditare aliquid boni vel dicas, ut per hoc citius
dormias et suavius requiescas. Ibi signa non multiplices, et
sic oculos tuos disciplinate teneas ut lectos sodalium tuarum
ignores. Ibi mature incede et sic ut neminem respicias et
etiam ut nulla faciem tuam videre queat. Cum horologium
pulsatur, non pigre et somnolenter, sed velociter ac festinanter
surgas et horas Beate Virginis, non sedendo si prevales, sed
potius stando dicas. Ad lectos aliarum nunquam eaS, nec ad
tuum aliquam ire permittas.

DE LABORE. CAPITULUM XLVI.

Tempore laboris non stes ante auditorium dum tabula debet
pulsari, ne audias loquentes vel ad loquendum ab aliqua velis
evocari, sed secede in partem ut quiete dicere possis aliquam
orationem. Et cum exis, non eas immediate post procedentem,
nec procedas immediate posteriorem‚Å¥ Indisciplinatis aut
noviciis in aliquo onere portando vel opere faciendo aut eundo
sive redeundo non te facile iungas, et, cum pausas cum talibus
sive segregata ab aliis, minime resideas, sed iuxta seniores et
maturas semper pausando vel laborando, aliquid spirituale

