10

20

30

ET SUPERNA MEDITANDI . 99

Deus, non enim habeo nisi duo minuta, videlicet istud miserum
corpus et animam, que merito tua sunt, quia abs te sunt. Tu
ergo dulcissime Deus ipsal suscipere digneris, et eis (222b)
utere semper tuis et vere tuis. Tu enim ea per ineffabilem
bonitatem tuam, sicut dictum est, et iterato dicere placet, tam
pie creasti, tam benigne recreasti, tam pacienter in peccatis
sustinuisti, tam misericorditer ab eis subtraxisti, tam dulciter
ad servicium tuum adduxisti, tam amicabiliter tue dilectioni
astrinxisti et tam magnifice gloriam eternam eis preparasti,
nunc ergo Domine Deus, adiuva me, quia sine te nichil sum,
sine te nichil possum. Adiuva, inquam, me benignissime Deus,
ea que tibi in me placent, et que tu ipse posuisti misericorditer
conservando, que vero displicent et michi nocent, pie subtra-
hendo, que autem desunt, usque in finem benigne perficiendo.
O dulcissima bonitas, per tuam ineffabilem bonitatem da michi
intelligere et cognoscere has innumeras bonitates, tam beate
et affluenter michi collatas, ut eis sic uti merear, quod proveniat
ad gloriam et laudem tuam et ad anime mee salutem atque
delictorum meorum indulgentiam, ac ad virtutum bonorum
operum devotionis ac religionis augmentum et affluentiam.
Da etiam michi tam pie et dulciter sentire de te, tam veraciter,
tam integraliter et tam perfecte credere in te, ut de hac mortali
vita et morte vitali in fine valeam (223a) pervenire ad te, ubi
videam te, fruar te, iocunder in te, et delecter tecum sine fine,
qui in trinitate inseparabili et unitate divinitatis ‘vivis et
regnas Deus per omnia secula seculorum.' Amen.’'

O quam dulce et delectabile est hic in consideratione et
contemplatione tam ineffabilis trinitatis in unitate et unitatis
in trinitate, tuum affectum, tue devotionis et intentionis ardenti
mentis desiderio abundanter effundere 1 O quam et iocundum
et gloriosum est tibi aciem mentis paulisper reflectere ad illam
ineffabilem felicitatem gloriose Virginis Marie, et beatorum
celestium spirituum, atque omnium sanctorum, quam habent
in tam beata visione et eterna fruitione incomprehensibilis
trinitatis in unitate ac unitatis in trinitate, atque eis congratu-
lando et supplicando dicere, “O quam beati estis sancti Dei
omnes, qui meruistis consortes fieri celestium virtutum et

1 Read ista

