10

20

30

6 IN STRUCTIO PIE VIVENDI

etiam predicta faceres nichil proficeres. Secundo: ut secure
dicere possis, “ dimitte nobis debita nostra sicut et nos
dimittimus debitoribus nostris.''1 Si ergo digne vis orare,
nullam per te vel per (143a) alium habeas nocendi voluntatem,
nec aliquem in corde rancorem, ne merito tibi sapientem audias
improperantem, “homo homini servat iram, et a Deo querit
medelam.”2 Si enim prudenter consideras quid feceris Deo,
nunquam profecto attendes quid tibi faciat homo. Dura forte
et gravia hec tibi videntur, sed amabilia esse debent et dulcia,
quia per ea multo duriora et graviora tibi dimittuntur. Tercio :
ut inimicos et malefactores tuos ad bene faciendum provoces
ceteros diligendo. Hinc apostolus ait, ‘¹ si esurierit inimicus
tuus, ciba illum, et si sitit potum da illi ; hec enim faciens carbones
ignis congeres super caput eius.” ³ id est ad caritatem habendam
tuis operibus accendetur, et “ noli vinci a malo, sed vince in
bono malum.'’4 Nobile enim vincendi genus est pacientia:
vincit qui patitur. Si vis vincere, disce pati. Tu ergo accepta
iniuria, non continue more secularis obliqua referire responsione
festines, sed neque sub specie quasi corripiendi verbo acuto
transfigere audeas animam pro qua Christus dignatus est cruci
affigi. Non grunire debes quasi increpando, non labiis musitare
quasi murmurando, non narem trahere aut cachi—(143b)-—nare
quasi subsannando, non frontem rugare quasi invehendo aut
comminando, sed commotio tua ibi moriatur ubi oritur. Quarto :
quia tales viam vite tibi preparant. Amici enim et benefactores
tui cum tibi ex amore benefaciunt, meritum, quod ex indigentia
haberes, si deesset qui tibi benefaceret, tibi ministrando necessaria
sibi quodam modo ascribunt. Quid enim lucraris cum alius tibi
tuam voluntatem facit? Inimici vero cum tibi mala faciunt,
scilicet irridendO, detrahendo, iniuriando, si paciens fueris, velint
nolint tibi prosunt, nam cum occasionem habendi pacienciam
donant, salutem eternam anime aministrant. Hinc Dominus
ait, “in paciencia vestra possidebitis animas vestras.”⁵ Sicut
enim lima rubiginem a ferro, et lescivia maculas a panno, et sicut

¹ Matt. VI ¹².

² Ecclus. xxvm ³,
³ Ad Rom. XII ²⁰,
*Ad Rom. ΧΠ ²¹.
⁵ Luc. xxr ¹⁹.

