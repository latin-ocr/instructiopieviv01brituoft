01

10

30

88 INSTRL'CTIO PIE VIVENDI

recognoscis beneficia Dei, necesse est ut in amorem ipsius
abundantius accendaris.

DE APOSTOLIS ET CARITATE. CAPITULUM LIII.
Ascende ergo ad beatos apostolos, scilicet Petrum, Paulum,

Andream, Iacobum, Iohannem et omnes alios qui tam ardenter
Christum dilexerunt quod, omnibus relictis, ei inseparabiliter
adheserunt, et ideo in illo camino ardentis amoris Dei fideliter
universi beata visione ipsius incessanter frui merentur, et eius
ardenti caritate succensi, hos, inquam, deprecare ut saltem
unam scintillam illius ardentis amoris eorum precibus valeas
adipisci, per quam in dilectione tui creatoris accendaris,
inflammeris1 et abunde succendaris, ita quod tota liquefias et in
ipsum totaliter infundaris. “A modica enim scintilla augetur
ignis.''2 Si non talis fueris omnibus rebus et actibus huius
seculi te mortuam esse reputabis, propter quod sponsum tuum
Iesum Christum toto corde, id est omnibus cogitationibus et
meditationibus tuis, tota anima, id est omni affectione et
devotione tua, et totis viribus, id est cunctis operibus tuis ardenti
animo incessanter am- (213a) -plecteris O si hoc in palato
cordis sapis, hic suaviter et delectabiliter pausabiS‚ atque a
predilecto sponso tuo hunc tam ardentem amorem tota mentis
intentione et affectione cordis tibi infundi supplicabis de quo
quanto plus receperis tanto amplius desiderabis. Hoc ergo
habebis signum quod hunc tam beatum ignem accepisti, si
nullis adversitatibus, prosperitatibus, infirmitatibus et tribula-
tionibus obstantibus desideratur³ et incessanter eum querere
studeas donec iterum invenire merearis. Iuventio autem ipsius
est cognitio beneficiorum eius: si ergo ipsum inveneris, utique
cognosces et intelliges quanta bona tibi facit, quantum te diligit
et dilexit, quam fidelis amicus tibi extitit, quia amore tui suum
preciosissimum sanguinem in morte tam abundanter effudit.
Hec recogita: in hiis versare: per hec in ipsum amorem tuum
accende, et tanquam fruens, fervens et estuans ex medullis
cordis tui clama et dic, “ amico fideli nulla est comparatio, nec
est condigna ponderatio auri et argenti contra bonitatem fidei

¹ Ms. inflammaveris
² Ecclus. x1³⁴.
³ Ms. desiderantur

