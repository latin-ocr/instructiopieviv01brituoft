10

20

30

35

ET SUPERNA MEDITANDI 25

manum vel digitum extendas, sive de digito vel manu in manum
seu ad femur vel (159a) alibi percutias, quia ista sunt indicia
frontose monialis et procacis. Nemini similiter des unquam
fidem manualem, nec manus unquam sine certa necessitate
habeas discoopertas, sed scapulari aut cuculla semper operiantur,
sicut decet monialem corpore et mente sanctam atque pudoratam.

DE HABITU CORPORIS. CAPITULUM XVI.
Habitus etiam totius corporis solicite est custodiendus, ne in

eo aliquid appareat unde alie merito scandalizentur: propter
quod incessus non sit levis, mollis, fractus, vagus aut dissolutus,
sed lenis, gravis, modestus, tardus, temperatus et pudoratus.
Corpus quoque non sit instabile aut inquietum, sed circum-
spectum et disciplinatum. Humeri autem non sint recti et
nimis rigidi, sed modice curvi et depressi. Collum vero non
sit cervicosum et extensum, sed humile et retractum. Caput
similiter non sit circumrotans et erectum, sed modice demissum
et inclinatum, Facies non sit vaga, levis et frontosa, sed
modesta, simplex et columbina. Amictus quoque ipsius corporis
non sit superfluus, sed sufficiens et temperatus. Pepla ergo
sive vela aut cetera indumenta non sint preciosa neque nimis
vilia, sed communia et mediocria : non sordida aut nimis pulcra,
quoniam alterum negli- (159b) -gentiam sive gloriositatem1
redolet, alteram vero curiositatem : exquisite enim mundicie aut
affectate sordes minime decent monialem. Non sint nimis
longa et defluentia super terram, quia non decet monialem esse
caudatam‚² nec etiam sint nimis curta, sed circa talos mediocriter
mensurata. Sotulares quoque non sint nimis stricti et curiosi,
sed ampli et ordinati. Corrigia vero cingulum et ligatura
brachii minuti ac similia, non sint diversimode depicta vel
curiose assuta.3 In hiis autem et in omnibus predictis rebus,
semper ama communitatem, et solicite devita notabilem dis-
similitudinem. Letis etiam non nimis leteris, et tristibus non
nimis contristeris. Adversitatibus non frangaris, et pros-
peritatibus nunquam extollaris. Et ut breviter inferam, in
omni loco, omni tempore, omni hora, uno eodemque modo ita

1 Ms. gloriosam
2 Salimbene, Chron : von Hfigel, “ Saint Bernardine of Siena‚'' p. 150.
³ Regest. Visitat. Archiep. Rothomagensis sub anno 1250.

